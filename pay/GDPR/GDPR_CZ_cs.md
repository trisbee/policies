**Zásady ochrany soukromí v Trisbee**
======================================
**Zásady ochrany soukromí a nařízení GDPR**

Tento dokument přímo navazuje na Obchodní podmínky Trisbee pro Uživatele
a Obchodní podmínky Trisbee pro Obchodníky vydané obchodní společností

**Trisbee s.r.o.**

IČO: 04775660

se sídlem: K Červenému vrchu 678/1, Praha - Vokovice, PSČ 160 00, Česká
republika

s tím, že termíny použité v Obchodních podmínkách Trisbee pro Uživatele
i Obchodníky platí i pro tyto Zásady ochrany soukromí v Trisbee.

Přečtěte si prosím, jak naše společnost Trisbee s.r.o. (v dokumentu dále
také jako “**My**”) pracuje s vašimi osobními údaji

\(a) pokud používáte platební služby Trisbee, ať už jako Uživatel nebo
Obchodník (dále jen jako “**Služba**”), anebo

\(b) pokud Vám někdo odešle platbu přes Trisbee Službu.

V případě jakýchkoliv dotazů nebo nejasností můžete Trisbee kontaktovat
telefonicky na tel. +420 774 140 044, písemně e-mailem na
[*podpora@trisbee.com*](mailto:podpora@trisbee.com) či na adrese
kanceláře Kamenická 33, 170 00 Praha 7, případně elektronicky datovou
schránkou - ID DS Trisbee s.r.o.: **ghwkp68**.

**(1) S jakými osobními údaji pracujeme?**
------------------------------------------

„**Osobním údajem**“ je jakákoliv informace týkající se identifikované
nebo identifikovatelné osoby.

Trisbee shromažďuje následující kategorie osobních údajů:

-   Informace o uskutečněných transakcích, jako je datum transakce,
    > celková částka transakce, číslo platebního a bankovního účtu, v
    > případě, že platební systém umožňuje platby prostřednictvím
    > platební karty, pak je to unikátní náhradní identifikace platební
    > karty Uživatele (takzvaný token), dále informace doprovázející
    > platební transakci, jako je jméno a adresa Obchodníka nebo
    > Uživatele, telefonní číslo nebo e-mailová adresa.

-   Informace poskytnuté Obchodníkem nebo Uživatelem při registraci k
    > Službám Trisbee nebo v souvislosti s jejich využíváním či při
    > identifikaci podle zákona č. 253/2008 Sb., o některých opatřeních
    > proti legalizaci výnosů z trestné činnosti a financování
    > terorismu, ve znění pozdějších předpisů, případně jakékoli
    > informace sdělené Obchodníkem nebo Uživatelem dobrovolně.

-   Informace o využívání webových stránek, zařízení a mobilních
    > aplikací a podobné informace shromážděné pomocí automatizovaných
    > prostředků, jako jsou soubory cookies a podobné technologie.

-   Informace o Klientech Obchodníka v takovém rozsahu, aby bylo možné
    > zpracování platby a odeslání platby Obchodníkovi.

**(2) Kdo s vašimi údaji pracuje?**
-----------------------------------

S vašimi údaji pracuje především Trisbee jako poskytovatel Služby a
správce těchto osobních údajů. V některých případech je ovšem nutné
zpřístupnit vaše osobní údaje v nezbytně nutném rozsahu i dalším osobám,
které dodávají Trisbee různé služby (zpracovatelé). Důvodem je zejména
splnění veškerých smluvních a zákonných povinností Trisbee vůči Vám,
státním institucím či jiným subjektům vyplývající z činnosti Trisbee
nebo jako prevence a ochrana před podvodnými platebními transakcemi.

**(3) Proč s vašimi údaji pracujeme?**
--------------------------------------

A.  Abychom Vám mohli poskytnout Služby, které jste si objednali.
Například když Vám vedeme platební účet, pracujeme s údaji o
pohybech na takovém účtu. Takové zpracování je nutné ke splnění
smlouvy s Vámi.

B.  Abychom mohli poskytovat naše Služby, i když nejste naším klientem.
Například když Vám náš klient pošle peníze na vaše telefonní číslo,
pošleme Vám na toto telefonní číslo zprávu s instrukcí, jak můžete
platbu přijmout. Pokud si necháte finanční prostředky zaslat na
bankovní účet, pracujeme také s touto informací. To je naším
oprávněným zájmem. Dokud nejste naším klientem, nespojujeme si
telefonní číslo ani číslo bankovního účtu s vaší osobou.

C.  Abychom propagovali a zlepšovali naše Služby. Pokud používáte naše
Služby, budeme vás informovat o novinkách ohledně Služeb. Zasílání
newsletterů s informacemi můžete kdykoliv odmítnout. Propagace a
zlepšování Služeb je naším oprávněným zájmem.

D.  Abychom ochránili svá práva. I když nejste naším klientem, ale
přijali jste přes Služby platbu, potřebujeme zpracovat a uchovat
informace o dané platební transakci, například abychom předešli
sporu s klientem. To je naším oprávněným zájmem.

E.  Abychom splnili své právní povinnosti. Například zákonnou povinnost
identifikace uživatele platebních služeb jako prevenci a ochranu
před podvodnými platebními transakcemi nebo abychom splnili své
účetní a daňové povinnosti.

**(4) Jak dlouho budeme s údaji pracovat?**
-------------------------------------------

S údaji k účelu (A.) budeme pracovat, dokud nepřestanete Službu
používat. S údaji k účelu (B.) budeme pracovat po dobu nutnou k
poskytnutí Služby, zpravidla do dokončení platební transakce. S údaji k
účelu (C.) budeme pracovat, dokud trvá náš oprávněný zájem anebo takové
zpracování oprávněně neodmítnete. S údaji k účelu (D.) budeme pracovat,
dokud trvá náš oprávněný zájem anebo takové zpracování oprávněně
neodmítnete, ale ne déle než 5 let od vaší poslední komunikace s Trisbee
nebo od vašeho posledního využití Služby, případně od přijetí platby
přes Službu. S údaji k účelu (E.) budeme pracovat, dokud trvá právní
povinnost.

**(5) Kde s vašimi údaji pracujeme?**
-------------------------------------

V rámci EU. Pokud jsme nuceni údaje, v nezbytně nutném rozsahu, a to pro
zajištění našich smluvních i právních povinností, předat mimo EU, bude
jejich ochrana zajištěna formou standardních smluvních doložek nebo v
režimu programu Privacy Shield (program spolupráce s USA) – bližší
informace naleznete na stránkách Evropské komise nebo Úřadu pro ochranu
osobních údajů.

**(6) Vaše práva**
------------------

Právní předpisy na ochranu osobních údajů (zejména zák. č. 101/2000 Sb.,
o ochraně osobních údajů, v platném znění a dále Nařízení Evropského
parlamentu a Rady (EU) 2016/679 ze dne 27. dubna 2016 o ochraně
fyzických osob v souvislosti se zpracováním osobních údajů a o volném
pohybu těchto údajů a o zrušení směrnice 95/46/ES - GDPR) Vám zaručují
různá práva v oblasti ochrany osobních údajů.

-   **Právo na přístup k údajům** - v rozsahu garantovaném právními
    předpisy na ochranu osobních údajů můžete od Trisbee požadovat
    přístup k vašim osobním údajům - informace o tom, zda s vašimi
    osobními údaji pracujeme, s jakými konkrétními vašimi údaji
    pracujeme a jak s nimi pracujeme.

-   **Právo na opravu** - můžete od Trisbee požadovat opravu nesprávného
    údaje nebo doplnění neúplného údaje, případně poskytnutí
    dodatečného souhlasu.

-   **Právo na omezení zpracování** - za stanovených zákonných podmínek
    údaje sice prozatím nevymažeme, ale nebudeme je dále zpracovávat
    (například v situaci zjišťování oprávněného zájmu na zpracování
    převažujícího nad požadavkem na výmaz osobních údajů).

-   **Právo na výmaz** - vždy pokud jsou pro to splněny zákonné podmínky
    (například při odvolání souhlasu se zpracováním osobních údajů,
    zpracování osobních údajů již není třeba, oprávněný zájem na
    zpracování již pominul apod.).

-   **Právo vznést námitku proti zpracování** - právo namítat existenci
    důvodu pro konkrétní zpracování osobních údajů (námitku je
    zapotřebí konkretizovat).

-   **Právo na přenositelnost údajů** - právo požádat Trisbee jako
    správce vašich osobních údajů, aby tyto osobní údaje, pokud je to
    technicky proveditelné, předal jinému správci osobních údajů.

Pro uplatnění jakéhokoliv z práv stanovených příslušnými právními
předpisy nás můžete kontaktovat prostřednictvím výše uvedených
kontaktních údajů – nejjednodušší je poslat nám e-mail na
[*podpora@trisbee.com*](mailto:podpora@trisbee.com) a my Vám rádi
poradíme a pomůžeme s uplatněním vašich práv. Pokud byste se domnívali,
že zpracováním vašich osobních údajů porušujeme právní předpisy, máte
právo podat stížnost u národního dozorového úřadu (Pro ČR - Úřad pro
ochranu osobních údajů, Pplk. Sochora 27, 170 00 Praha 7, Česká
republika, [www.uoou.cz](http://www.uoou.cz/)).

Pokud nesouhlasíte s tím, abychom vaše údaje používali k zasílání
newsletterů, je nejjednodušší využít odkaz “odhlášení”, který je v
každém newsletteru, případně nám námitku můžete zaslat e-mailem nebo
dopisem. Můžete odmítnout i jiná zpracování založená na oprávněném zájmu
a my je omezíme, pokud neprokážeme závažné a kvalifikované oprávněné
důvody pro zpracování.

Trisbee může tyto Zásady ochrany soukromí v Trisbee kdykoliv změnit či
upravit i jednostranně, pokud Vám změnu oznámí na internetové stránce
Trisbee nebo jinak v platebním systému Trisbee. Změna je účinná
uplynutím dvou měsíců ode dne oznámení změny, neurčí-li Trisbee v
oznámení pozdější účinnost. Pokud se změnou nesouhlasíte, můžete
kdykoliv po oznámení změny vypovědět Smlouvu ke dni účinnosti změny
Zásad ochrany soukromí.

Tyto Zásady ochrany soukromí v Trisbee vstupují v platnost a jsou účinné
od 1. prosince 2020.
