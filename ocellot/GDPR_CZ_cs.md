**Ocellot** by Trisbee

# Zásady ochrany soukromí Ocellot 

Tento dokument přímo navazuje na Obchodní podmínky Ocellot vydané obchodní společností
 
**Trisbee s.r.o.**
<br> IČO: 04775660
<br> se sídlem: K Červenému vrchu 678/1, Praha - Vokovice, PSČ 160 00, Česká republika
 
s tím, že termíny použité v Obchodních podmínkách Ocellot platí i pro tyto Zásady ochrany soukromí Ocellot.
 
Přečtěte si prosím, jak naše společnost Trisbee s.r.o. (v dokumentu dále také jako **&quot;My&quot;**) pracuje s vašimi osobními údaji, pokud využíváte software Ocellot nebo další služby poskytované společně se softwarem Ocellot (dále jen jako **&quot;Služba&quot;**). 
 
V případě jakýchkoliv dotazů nebo nejasností můžete Trisbee kontaktovat telefonicky na tel. +420 774 140 044, písemně e-mailem na support@trisbee.com či na adrese kanceláře Kamenická 33, 170 00 Praha 7, případně elektronicky datovou schránkou - ID DS Trisbee s.r.o.: **ghwkp68**.
 
 
## (1) S jakými osobními údaji pracujeme?

**&quot;Osobním údajem&quot;** je jakákoliv informace týkající se identifikované nebo identifikovatelné osoby.
 
Trisbee shromažďuje následující kategorie osobních údajů:
<br> ● Identifikační údaje jako je jméno a příjmení Obchodníka, adresa bydliště nebo sídla Obchodníka, IČO a DIČ Obchodníka, uživatelské jméno, heslo.
<br> ● Kontaktní údaje jako je telefonní číslo nebo e-mailová adresa Obchodníka.
<br> ● Technické údaje jako je IP adresa Obchodníka, typ zařízení nebo nastavení používaných funkcí systému Ocellot.
<br> ● Data - ta, která zadáváte do našich systémů.
<br> ● Údaje o využívání webových stránek, zařízení a mobilních aplikací a podobné údaje shromážděné pomocí automatizovaných prostředků, jako jsou soubory cookies a podobné technologie (shromažďování některých údajů je podmíněno vaším předchozím výslovným souhlasem).

**Informace k heslům:**
<br> ● Jakákoli hesla jsou uložena pouze v šifrované podobě bez možnosti dešifrování (tzv. jednosměrná šifra), nemůžeme vám tedy sdělit, jaké máte heslo. Pokud heslo zapomenete, jediná možnost je vytvořit nové.
 
## (2) Kdo s vašimi údaji pracuje?
S vašimi údaji pracuje především Trisbee jako poskytovatel Služby a správce těchto osobních údajů, a to výhradně v elektronické podobě. Zpracování a ukládání dat se uskutečňuje prostřednictvím cloudových služeb, které se fyzicky nachází na území Evropské Unie.
 
## (3) Proč s vašimi údaji pracujeme?
A. Abychom vám mohli poskytnout Služby, které jste si objednali, tj. zajistit vám dodání a provoz našich systémů a dalších služeb. Takové zpracování je nutné ke splnění smlouvy s vámi. 
 
B. Abychom vám mohli vystavovat a zasílat vyúčtování za Služby, případně vystavovat a zasílat jiné účetní nebo právní dokumenty vztahující se k poskytovaným Službám.
 
C. Abychom vás informovali o změnách a nových funkcích v našem systému, o nových Službách nebo propagovali a zlepšovali naše Služby. V případě, že s tím budete souhlasit, budeme vás informovat o novinkách ohledně Služeb prostřednictvím newsletterů nebo jiných obchodních sdělení. Zasílání newsletterů i obchodních sdělení můžete kdykoliv odmítnout. Ke zlepšování Služeb používáme i další nástroje jako jsou cookies. Podrobné informace o námi využívaných cookies naleznete na [https://www.ocellot.eu](https://www.ocellot.eu/cs).
 
D. Abychom ochránili svá práva. Je naším oprávněným zájmem zpracovávat data o konkrétních poskytnutých Službách, vyúčtováních za tyto Služby, vámi provedených úhradách za Služby, vámi podaných reklamacích, stížnostech apod., například abychom předešli sporu, případně abychom mohli již vzniklý spor adekvátně řešit.
 
E. Abychom splnili své právní povinnosti. Například abychom splnili své účetní a daňové povinnosti.
  
## (4) Jak dlouho budeme s údaji pracovat?
S údaji k účelu (A.) budeme pracovat, dokud nepřestanete Službu používat. S údaji k účelu (B.) budeme pracovat po dobu poskytování Služby nebo dokud trvá náš oprávněný zájem na zpracování. S údaji k účelu (C.) budeme pracovat, dokud trvá náš oprávněný zájem anebo takové zpracování oprávněně neodmítnete. S údaji k účelu (D.) budeme pracovat, dokud trvá náš oprávněný zájem anebo takové zpracování oprávněně neodmítnete, ale ne déle než 5 let od vaší poslední komunikace s Trisbee nebo od vašeho posledního využití Služby, případně od zaslání úhrady za Službu. S údaji k účelu (E.) budeme pracovat, dokud trvá právní povinnost.

## (5) Kde s vašimi údaji pracujeme?
Především v rámci EU. 
 
Pokud však používáme cookies jako nástroje pro analytiku našich webových stránek, nástroje, jehož cílem je zlepšování obsahu našeho webu, přizpůsobení vašim zájmům a tím i zlepšování nabídky služeb a zlepšování samotných poskytovaných služeb, mohou být **v rámci využití takových cookies data přenášena mimo EHP, nebo takový přenos nelze vyloučit**. 
 
Prosím vezměte na vědomí následující. V USA z pohledu práva Evropské unie není zajištěna „přiměřená úroveň ochrany“ pro zpracování osobních údajů. K předávání dochází zejména na základě standardních smluvních doložek (SSD), dle podmínek poskytovatele analytického nástroje. Google bude používat tyto údaje jen pro účely vyhodnocování vašeho způsobu používání webových stránek a vytváření zpráv o aktivitě webových stránek. Google může poskytnout tyto údaje rovněž třetím stranám v případě, že to bude požadováno zákonem nebo v případě, kdy údaje budou pro Google zpracovávat třetí strany. Google nebude spojovat IP adresu vašeho počítače s jakýmikoli jinými údaji, které bude mít k dispozici. Podrobné informace o službě Google Analytics a ochraně osobních údajů jsou dostupné na adrese www.google.com/intl/cs/policies/privacy.
 
## (6) Vaše práva
Právní předpisy na ochranu osobních údajů (zejména zák. č. 101/2000 Sb., o ochraně osobních údajů, v platném znění a dále Nařízení Evropského parlamentu a Rady (EU) 2016/679 ze dne 27. dubna 2016 o ochraně fyzických osob v souvislosti se zpracováním osobních údajů a o volném pohybu těchto údajů a o zrušení směrnice 95/46/ES - GDPR) vám zaručují různá práva v oblasti ochrany osobních údajů.
<br> ● **Právo na přístup k údajům** - v rozsahu garantovaném právními předpisy na ochranu osobních údajů můžete od Trisbee požadovat přístup k vašim osobním údajům - informace o tom, zda s vašimi osobními údaji pracujeme, s jakými konkrétními vašimi údaji pracujeme a jak s nimi pracujeme.
<br> ● **Právo na opravu** - můžete od Trisbee požadovat opravu nesprávného údaje nebo doplnění neúplného údaje, případně poskytnutí dodatečného souhlasu.
<br> ● **Právo na omezení zpracování** - za stanovených zákonných podmínek údaje sice prozatím nevymažeme, ale nebudeme je dále zpracovávat (například v situaci zjišťování oprávněného zájmu na zpracování převažujícího nad požadavkem na výmaz osobních údajů). 
<br> ● **Právo na výmaz** - vždy pokud jsou pro to splněny zákonné podmínky (například při odvolání souhlasu se zpracováním osobních údajů, zpracování osobních údajů již není třeba, oprávněný zájem na zpracování již pominul apod.). 
<br> ● **Právo vznést námitku proti zpracování** - právo namítat existenci důvodu pro konkrétní zpracování osobních údajů (námitku je zapotřebí konkretizovat).
<br> ● **Právo na přenositelnost údajů** - právo požádat Trisbee jako správce vašich osobních údajů, aby tyto osobní údaje, pokud je to technicky proveditelné, předal jinému správci osobních údajů.

Pro uplatnění jakéhokoliv z práv stanovených příslušnými právními předpisy nás můžete kontaktovat prostřednictvím výše uvedených kontaktních údajů – nejjednodušší je poslat nám e-mail na support@trisbee.com a my vám rádi poradíme a pomůžeme s uplatněním vašich práv. Pokud byste se domnívali, že zpracováním vašich osobních údajů porušujeme právní předpisy, máte právo podat stížnost u národního dozorového úřadu (Pro ČR - Úřad pro ochranu osobních údajů, Pplk. Sochora 27, 170 00 Praha 7, Česká republika, [https://www.uoou.cz](https://www.uoou.cz/cs)).

Pokud nesouhlasíte s tím, abychom vaše údaje používali k zasílání newsletterů, je nejjednodušší využít odkaz “odhlášení”, který je v každém newsletteru, případně nám námitku můžete zaslat e-mailem nebo dopisem. Můžete odmítnout i jiná zpracování založená na oprávněném zájmu a My je omezíme, pokud neprokážeme závažné a kvalifikované oprávněné důvody pro zpracování.
 
Trisbee může tyto Zásady ochrany soukromí Ocellot kdykoliv změnit či upravit i jednostranně, pokud vám změnu oznámí na [https://www.ocellot.eu](https://www.ocellot.eu/cs) nebo i jinak v systému Ocellot. Změna je účinná uplynutím jednoho měsíce ode dne oznámení změny, neurčí-li Trisbee v oznámení pozdější účinnost anebo nejedná-li se o změny provedené ve váš prospěch. Změny provedené ve váš prospěch je Trisbee oprávněno oznámit s tím, že jejich účinnost může nastat i v kratší lhůtě než je uvedena v předchozí větě. Pokud se změnou nesouhlasíte, můžete kdykoliv po oznámení změny vypovědět Smlouvu ke dni účinnosti změny Zásad ochrany soukromí.

<br> Tyto Zásady ochrany soukromí Ocellot vstupují v platnost a jsou účinné od 1. dubna 2022.
